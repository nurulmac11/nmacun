+++
title = "Okudum: İyi Hissetmek"
date = "2024-09-05"
description = "Psikoterapiye tonlarca para dökmeye gerek yok mu? Evde, bir kitap okuyarak düzelmek mümkün mü? Sahi, düzelmek ne demek?"

[taxonomies]
tags = ["okudum", "iyi hissetmek"]
+++



{{ img(src="/photos/posts/iyi-hissetmek.png", class="x-smaller-img", caption="İyi Hissetmek, psikonet yayınları") }}
> Bu blog yazısı, genel bilgi ve inceleme amaçlı hazırlanmıştır. Buradaki bilgiler, profesyonel psikoterapi hizmetlerinin yerini almaz ve herhangi bir psikolojik rahatsızlık ya da tedavi gerektiren durumlar için profesyonel bir uzmana başvurulması tavsiye edilir. İçerik, kişisel deneyimler ve araştırmalara dayanarak hazırlanmış olup, kesinlikle tıbbi veya psikolojik tavsiye olarak değerlendirilmemelidir.

> Size kendinizi kötü hissettiren sadece ve sadece kendi düşünceleriniz; dünyada size zulmeden tek kişi kendinizsiniz. <br/>— *İyi Hissetmek, s.122*

<hr/>


{{ img(src="/photos/posts/david-burns.jpg", class="x-smaller-img", caption="David Burns") }}
## Yazar Hakkında
___


İyi Hissetmek kitabını psikonet yayınlarından 51. baskısını okudum. Türkçeye Esra Tuncer (Uz.Psikolog), Özlem Mestçioğlu (Psikiyatrist),
İrem Erdem Atak (Uz.Psikolog), Gönül Acar (Psikolog) tarafından çevrilmiş. Yazarı David D. Burns, 1942 yılında, Minneapolis'de doğmuş. 1970 yılında Stanford Üniversitesi Tıp Fakültesi'ni bitirip, 1974 yılında Pensilvanya Üniversitesi Tıp Fakültesi'nde psikiyatri uzmanlığını tamamlamış. İlk kitabı olan İyi Hissetmek'i 1980 yılında, 38 yaşında, yazmış. Yazar, Bilişsel Davranışçı Terapinin kurucusu sayılan, Aaron Beck'in öğrencisi olmuş. Kitapta da anlatılan bu terapi türü zaten. Yazarın bana Hide the Pain Harold meme'indeki dedeyi hatırlattığına da değinmeden geçmek istemiyorum;

{{ img(src="/photos/posts/harold-01.jpg", class="x-smaller-img", caption="Hide the Pain Harold") }}

## Bilişsel Davranışçı Terapi Hakkında
___

{{ img(src="/photos/posts/bdt.jpg", class="smaller-img") }}

Bilişsel Davranışçı Terapi (İngilizce adıyla Cognitive Behavioral Therapy, CBT), anksiyete, depresyon ve travma sonrası stres bozukluğu (PTSD) gibi zihinsel rahatsızlıkların tedavisinde kullanılan, oldukça pratik bir terapi yöntemidir. Temel hedefi, bu hastalıklara neden olan bozulmuş düşünce, inanç kalıpları ve tutumları, daha sağlıklı bakış açılarıyla değiştirmektir. Bir başka deyişle, dünyayı yorumlama ve algılama biçimimizi daha gerçekçi ve yapıcı şekillerle yeniden şekillendirmeyi amaçlar. Bu, sanki kirli ve her şeyi bulanık gösteren bir gözlüğü çıkarıp, yerine temiz ve net bir gözlük takmak gibidir.

CBT, olaylar karşısında verdiğimiz tepkileri analiz eder ve bu tepkilerin ardındaki düşünce çarpıtmalarını fark etmemizi sağlar.

Bilişsel Davranışçı Terapi (ingilizce adıyla, cognitive behavioral therapy, CBT), çok kabaca özetlemek gerekirse, özellikle anksiyete, depresyon, PTSD(travma sonrası stres bozukluğu) gibi bazı zihinsel hastalıkların  tedavisi için, bozulmuş ve bahsedilen hastalıklara yol açtığı düşünülen, düşünce, inanç kalıpları ve tutumları yeni düşüncelerle, bakış açılarıyla değiştirmeyi amaçlar. Daha da kabaca özetlemek gerekirse, bozulmuş olan dünyayı yorumlama ve algılama biçimimizi daha sağlıklılarıyla değiştirmeyi amaçlar. Adeta gözünüzden kirlenmiş ve her şeyi isli gösteren bir gözlüğü alıp, yerine temiz ve dünyayı olduğu gibi gösteren bir gözlük takmak gibi. Bu yüzden aslında çok pratik bir terapi türü, şöyle bir olay karşısında kötü hissettiniz çünkü gerçekte olan şuydu ama siz bunu öyle olmamasına rağmen, şöyle yorumladınız, olayları çarpıtmayıp olduğu gibi görebilseydiniz, kötü hissetmeyecektiniz. Çocukluğunuza inmeden işi çözdük.

Tabiki bunu bir sihir veya büyü gibi yapmıyor. Çok sistematik bir şekilde, olaylar karşısında verdiğimiz tepkileri kategorize ederek, hepsi üzerinden tek tek geçip, farkında olmadan nasıl çarpıtmalar yaptığınızı ve bunun nasıl sonuçlarının olabileceğini örneklerle açıklıyor. 

## Kitabın bölümleri
___

{{ img(src="/photos/posts/feeling-good-first.jpg", class="x-smaller-img", caption="İyi Hissetmek kitabı, ilk baskı") }}

Kitapta yedi başlığa kısım denilmiş ama bana daha kapsayıcı ve doğru geldiği için bunlara bölüm, alt başlıklarına da kısım dedim. Her başlıktaki kısımları da birden başlatarak numaralandırdım. 

###  1. Teori ve Araştırma
___

Önsözde ve bu bölümün ilk kısmında, bu terapi türünün ve kitabın ne kadar etkili olduğuyla ilgili araştırmalara yer verilmiş. Kitaba şüpheyle yaklaşan insanlara bilimsel verilerle ve kitap hakkındaki kuşkularını tahmin edip cevap vermeye çalışılmış. İkinci kısımda, kendi depresyonunuzu değerlendirebileceğiniz bir kısma yer verilmiş. Bendeki basımda, sayfa 51 ile 70 arasında bulunan son kısımda ise, bana göre tüm kitabın ve bu terapi türünün özünü oluşturan bilişsel çarpıtmalara yer verilmiş.

### 2. Pratik Uygulamalar
___

Bu bölümün ilk kısmında, depresyonun düşük özgüvene, düşük özgüven de depresyona sebep olduğu için, özgüveninizi nasıl oluşturabileceğinizi anlatıyor. Aslında özgüvenli olmak diye bir şey yok. Değersiz olduğunuzu hissetmenize sebep olan düşüncelerden kurtulduğunuz anda, olması gerektiği gibi hissetmeye başlıyorsunuz. Burda da, örneklerle, bu düşünce kalıplarından bahsediliyor.

> Unutmayın ki, başarısız olsanız bile, bundan da iyi bir şey çıkabilir. Üstelik siz yürümeyi de bu şekilde öğrendiniz. Bir gün beşiğinizden çıkıp oda içinde volta atmadınız. Dengenizi kaybettiniz ve yüzünüzün üstüne düştünüz ve kalkıp yeniden denediniz. Hangi yaşta birden her şeyi bilmeniz ve artık daha fazla hata yapmamanız beklendi? <br/> — *İyi Hissetmek, s.139*

İkinci kısmında ise, depresyondan dolayı hiç bir şey yapamamanın nedenleri irdelenmiş. Bunun nasıl bir bilişsel çarpıtmalarla başlayan, kişinin sonrasında kendini kötü hissettiği bir döngüden kaynaklandığı açıklanıyor. Bu bilişsel çarpıtmalardan ve hatalı mantığınızdan kurtulduğunuzda, bu döngüyü nasıl kırabileceğiniz anlatılmış ve çeşitli örnekler verilmiş.

Üçüncü kısımda ise, başkalarının eleştirileri karşısında nasıl sakin bir şekilde karşılık verebileceğiniz irdelenmiş. Çünkü bunları doğru şekilde değerlendirmediğinizde depresyonunuzun tetikleyicisi olabiliyor. Eleştirilere doğru şekilde karşılık vermeyi öğrendiğinizde, hem bunlardan eskisi gibi hasar almadan çıkabilir hem de insanlarla daha sağlıklı iletişim kurabilirsiniz.

Dördüncü kısım ise, neden öfkeli olduğunuz ve gerekmediği durumlarda öfkeli olmaktan nasıl kurtulabileceğiniz anlaşılıyor. Bunu da yine büyük oranda birine karşı sinirlenmenize sebep olan bilişsel çarpıtmaları göstererek yapıyor. Ayrıca haklılık kavramı üzerinde duruyor. Nasıl mutlak bir haklılık olamayacağına ve çoğu zaman bunun göreceli olduğundan bahsediyor. Ayrıca beklentilerimizden ve benim de doğru olduğunu düşündüğüm, "kimse hiç bir şey yapmak zorunda değil", mentalitesi üzerine konuşuyor. 

Beşinci kısımda ise, suçluluk duygusuna yol açan bilişsel çarpıtmalara yer verilmiş. Suçlulukla kendinize acı çektirmek yerine, daha yapıcı bir şekilde başa çıkmanın yollarından bahsediliyor. 

### 3. Gerçekçi Depresyonlar
___

Bu bölüm sadece bir kısımdan oluşuyor; "Üzüntü Depresyon Değildir". Bu bölümde, iflas, yoksulluk, ölümcül hastalıklar, sevilen birinin kaybı gibi, bizim gerçek depresyon sebebi olarak gördüğümüz durumların da aslında, depresyona sebep olmak zorunda olmadığından bahsediyor. Depresyon ve üzüntü arasındaki çizgiyi çekiyor. 

Özetlemek gerekirse depresyonun bu olaylara verilen çarpıtılmış düşüncelerle yaratılmış, kalıcı bir üzüntü yarattığını ama aslında bir kayba belli bir süre dahilinde üzülmenin de bir seçenek olduğundan bahsediyor. Bahsedilen konulardan biri, böyle durumlarda bile, sadece yapılamayacak, kontrolü elinizde olmayan şeylere odaklanmak ve bundan sürekli bir acı duymaktansa, bakış açınızı değiştirip, kalan hayatınızla neler yapabileceğinize odaklanmanız salık veriliyor. 


### 4. Önleme ve Kişisel Geliştirme
___

> Olumsuz bir puan "Kutsal Kase"yi aramaya saplandığınızı gösterir. Kendinizden mükemmeli beklersiniz, yanlışlar tabudur, başarısızlık ölümden beterdir, olumsuz duygular bile felakettir. Her zaman iyi görünmek, iyi hissetmek, iyi düşünmek zorundasınızdır. Mükemmelin biraz altında olmak cehennem ateşinde yanmak gibidir. Büyük bir hızla ilerleseniz de, yeterli tatmini alamazsınız. Bir hedefe ulaştığınızda, daha uzaktaki başka bir hedef hemen sizi cezbeder; böylece dağın tepesine ulaşma zevkine hiç varamazsınız.  <br/> — *İyi Hissetmek, s.280*

Bu bölümde, depresyonun tekrarlamaması için neler yapılması gerektiğine değiniliyor. İlk kısımda, şu an iyi hissetseniz bile, hala bilinçaltınızda bazı bilişsel çarpıtmalar kalmış olabileceğini ve bunları nasıl tanılayabileceğinizden bahsediyor. Örneğin, "İnsan olarak değerim başardıklarımla orantılıdır." gibi bunun için de bir olay karşısındaki düşüncelerinizi dikey ok adı verilen bir teknikle derinliklerine nasıl inebileceğiniz anlatılıyor. Ayrıca, ikinci bir yöntem olarak de İTÖ adında bir test verilmiş ve bunu yaparak, ne konularda yanlış varsayımlarınızın olduğunuzu bulmayı sağlıyor. Onay, sevgi, başarı, mükemmelliyetçilik gibi 8 kavrama yer verilmiş. Hepsine burda değinmek istemiyorum ama bence kitabın kesinlikle okunması gereken parçalarından biri burası. 

> Duygusal aydınlanmanın anahtarı, duygudurumunuzu etkileyecek tek şeyin düşünceleriniz olduğu şeklindeki bilgidir. Onay bağımlısı iseniz, iç ışığınızı, sadece dışarıdan birisi ışığını üzerinize tuttuktan sonra yakmak şeklinde kötü bir alışkanlığınız var demektir. Onların onayını kendi için onayınızla karıştırıyorsunuz; çünkü, her ikisi aynı anda oluşuyor. Yanlış biçimde, diğer insanın kendinizi iyi hissetmenizi sağladığı sonucuna varıyorsunuz. <br/> — *İyi Hissetmek, s.304*

İkinci kısımda, onay bağımlılığından bahsediliyor ve onaylanmakla değerli olmanın neden bağlantılı olmak zorunda olmadığını açıklıyor. Neden böyle bir inanç geliştirdiğinize dair çocukluğunuzda yaşamış olabileceğiniz bazı örneklere yer verilmiş ve bu durumla başa çıkmak için bazı yazma egzersizleri. Ayrıca reddedilmenin, neden kişisel bir şey olmadığı anlatılıyor.

> Sevgi yetişin bir insanın gereksinim duyduğu bir şey değildir! <br/> — *İyi Hissetmek, s.314*

Üçüncü kısımda, ikinci kısma çok benzer bir şekilde, sevgi bağımlılığından bahsediliyor. Biri beni sevmezse, gerçekten mutlu olamam inancını irdeliyor. Bunun nasıl bir zorunluluk olmadığını, yalnızken de hayattan keyif alınabileceğine değiniyor. 

Dördüncü kısımda ise, değerinizi başardıklarınızla ölçmenin neden yanlış olduğunu ve mutluluk için başarılı olmayı beklemenin mantıksızlığına değiniyor. Bu kısımda, ayrıca diğerlerinden farklı olarak, benlik değerinizi nasıl kazanabileceğinize dair dört yöntemden bahsediyor. Bu yöntemlerden birisi biraz zen felsefesini de anımsatan bir şekilde, aslında değer diye bir kavram olmadığını, bunun bizim uydurduğumuz bir kavram olduğu ve dolayısıyla kazanılacak ya da kaybedilecek bir şey de olmadığı.

> Etrafına bak süpermen! Evlere bak! Herkes haketti de oturuyor öyle mi? Hiç arak yok yani? Hı? Tertemiz! Uyan süpermen daha uçucan! <br/> — Organize İşler [^1]

Beşinci ve son kısımda, mükemmelliyetçiliği yenmenin yolları anlatılmış. Mükemmeli hedeflemek yerine vasatı hedeflemenin yapabileceği değişikler anlatılıyor ve bazen daha çok keyif aldığımız şeylerin mükemmel değil de vasat olduğu gibi önemli noktalardan örnekler veriliyor ve bunu yenmek için 14 maddeye yer verilmiş. Bunlar, durumu farklı açılardan görmenize olanak sağlıyor ve uygulayabileceğiniz bazı pratik öneriler verilmiş. Bunun nasıl sizin veriminizi düşürdüğü, siz de bir insan olduğunuz için hata yapmanızın ne kadar normal olduğu gibi konulara değiniliyor. Bu bölüm bence mükemmelliyetçilikten muzdarip insanların kesinlikle okuması gereken bir bölüm. Hatta bir kere de değil, belirli aralıklarla hatırlamak için okunabileceğini düşünüyorum.

### 5. Umutsuzluk ve İntiharı Yenmek
___

Bu bölümde intihar isteğinizin derecesini ölçmek için çeşitli sorular sorulmuş. İntihar isteğinin, mantıksız ve bilişsel çarpıtmalarla inşa edilmiş bir umutsuzluk kaynaklı olduğundan bahsediliyor. Ayrıca intiharın mantıksız olduğundan ve nihilizmin de mantıksız olduğunu açıkçası çok da fazla destekli savlarda bulunmadan kestirip atıyor. Zaten koskoca bir felsefi akımı tek bir paragrafta çürütmesi de beklenemez. Ben açıkçası bu konulardaki savlarını yetersiz buldum. Sorununuz gerçekten nihilizmse, absurdizm bununla başa çıkmak için çok daha destekli ve benim de mantıklı bulduğum bir felsefi görüş. Çoğu nihilist kişinin kitabın bu bölümünden tatmin olmayacağını düşünüyorum. Bu konuda Diamond Tema'nın {{ youtube(href="https://youtu.be/L2mZdbC_b_4?si=J03m9gD82ZH6sRcL", text=" Neden İntihar Etmemeliyiz? (Camus ve Sisyphus) ")}} videosunu tavsiye edebilirim.

> Holy ile bir yıldan az süren haftalık seanslarımızın ardından yollarımız ayrıldı. Bir tartışmanın ortasında, muayenehaneden fırladı, kapıyı çarptı ve bir daha dönmemeye yemin etti. Belki de veda etmenin başka bir yolunu bilmiyordu. <br/> — *İyi Hissetmek, s.383*


### 6. Günlük Hayatın Stres ve Gerilimleriyle Başa Çıkmak
___

Yazar bu bölümde özellikle hastalarıyla kendi yaşadığı zorulukları ve kendisinin bunlarla nasıl başa çıktığını, tüm kitap boyunca anlattığı teknikleri kendisinin de nasıl kullandığını örneklerle anlatıyor. 


### 7. İlaç Kılavuzu
___

Bu bölümde depresyonun fijyolojik olarak ne anlama geldiği, ne tip ilaç tedavileri olduğu, bunların ne kadar etkili olduğu, depresyonun biyolojik kökenli mi çevre kökenli mi olduğu gibi konulara yer verilmiş.

İlk kısımda bipolar bozukluğun büyük ölçüde genetik olduğuna ama depresyon için bu kadar net çalışmalar olmadığına yer verilmiş. Ayrıca beynin nasıl çalıştığına, nöronların ve serotonin gibi nörotransmitterlerin nasıl çalıştığına değinilmiş. Sonrasında depresyonun neden olduğunu açıklamaya çalışan teorilere yer verilmiş. Bunlar serotoninin sinapslarda az bulunması veya reseptörlerin yapısında veya sayısındaki değişiklikler gibi çeşitli teorileri içeriyor ama sonuç olarak bu konuda aslında çok yetersiz olduğumuzu ve hiç birinin teoriden öteye gidemediği anlatılmış. Ayrıca bu kimyasal değişikliklerin mi depresyona sebep olduğu yoksa depresyonun mu bu kimyasal değişikliklere sebep olduğu sorusu da hala cevaplanamamış zor ve bir ölçüde felsefi sayılabilecek bir soru.

Devamında ilaçlardan ve nasıl etki ediyor olabileceğine dair bazı teorilerden bahsedilmiş ama yine de kesin kanıtlanmış bir sonuç yok elimizde. Sadece bazı ilaçların gerçekten de insanların duygu durumunu değiştirdiğini görüyoruz ama sebep olduğu değişikliklerden hangisinin bunun sebebi olduğu belirsiz.

Sonraki kısımda zihin beden sorununa değinilmiş. Zihnin beden ayrı olduğu temelli bir tedavi olarak psikoterapiden, fiziksel bir bozukluk olduğu düşüncesi yüzünden de ilaçların oluşması örneği verilmiş ama yapılan bazı araştırmalarda iki tedavi türünün de benzer şekilde benzer oranlarda etkili olduğu anlatılmış. Ayrıca psikoterapi alarak da iyileşmiş hastaların, sadece ilaçla tedavi görmüş hastalara göre bu iyi hal durumunu daha uzun süre koruyabildiklerine değinilmiş. 

Ben de açıkcası bu fikre daha yakınım çünkü kitapta da değinildiği üzere, psikoterapi gören hastalar, kendilerini tekrar depresyona sürükleyebilecek olaylarla, durumlarla karşılaştıklarında, bir düşünce girdabına kapılıp kendilerini depresyonun ortasında bulmadan önce, bunlarla savaşabilecek silahlara, araçlara sahip oldukları için, bu durumdan kendilerini kurtarabiliyorlar, sadece ilaçla tedavi olan insanların aksine. 

Bu kısımda ayrıca insanların ilaç tedavisi ve psikoterapilere karşı olan ön yargılarına ve bunların neden yanlış olduğuna değinilmiş. 

Bu bölümün üçüncü kısmında, yazar, bir antidepresandan beklentilerini dile getirmiş.Kendisinin hastalarına nasıl tedaviler uyguladığı ve tam iyileşme hedeflediği gibi konulara değinmiş ama genel olarak kariyerinin başında sadece ilaçla tedaviyi denemiş olsa da artık, terapi olmadan sadece ilaçla tedavi yolunu terk ettiğini söylüyor. Kendisinin ilaçları sadece iyileşme dönemi bitene kadar kullanma yanlısı, terapi sayesinde ilaç kullanılmasa bile çoğu durumda depresyonun tekrar etmediğinden bahsediyor.

Ayrıca çok çeşitli ilaçlar olduğundan ve henüz hiçbirinin depresyonu nasıl önlediği tam olarak anlaşılmadığı için, çoğu hekimin deneme-yanılma yaklaşımını kullandığından bahsediliyor ama bu konuda iyileşmeye dair herhangi bir belirti olmamasına rağmen aynı ilaçta aylarca direten doktorların hata yaptığını söylüyor. İlaca ve çeşitli durumlara göre değişebilmekle birlikte ortalama 4-5 hafta gibi bir sürede bir iyileşme görmeyi beklediğini söylüyor. Bir ilaç işe yaradığında ise, nadiren 6 aydan fazla kullanmayı gerekli gördüğünden bahsediyor. 

Sonrasında ilaçların yan etkilerinden bahsediliyor ve bazı durumlarda bu sözde yan etkilerin nasıl plasebo olabileceğine dair bir örnek verilmiş.  Sonrasında birden fazla ilaç kullanımında olası ilaç etkileşimleri hakkında açıklamalar var.

Kitabın son kısmında ise antidepresanlar ve ana etken maddeleri hakkında çok detaylı bilgilere yer verilmiş. Nasıl etki ettikleri, yan etkileri, hangi reseptörlere etki ettikleri vs gibi. Olası ilaç etkileşimleri gibi. Bir doktorun bile rehber olarak kullanabileceği kadar detaylı gözüküyor.


[^1]: <a href="https://youtu.be/kbRsDPHOX7s?si=8Xnho8ke-DbzOkQJ&t=60" target="_blank">https://youtu.be/kbRsDPHOX7s?si=8Xnho8ke-DbzOkQJ&t=61</a>
