+++
title = "Filmler, safsatalar ve psikolojimiz"
date = 2025-02-02
description = "Kaos dolu bu dünyada, mantık hatalarını bilmek, yolumuzu bulmada bize yardım edebilir mi? Psikolojimiz bu denklemin neresinde? Atasözlerinin tüm bunlarla ne ilgisi var?"

[taxonomies]
tags = ["mantık hataları", "safsatalar", "psikoloji"]
+++

<!-- > İstinalar kaideyi bozmaz, bu civan bu civarda fazla tozmaz (aha)   -->
<!-- Elimi verdim (ya) kolumu kaptın (what) gözümü çektim, aklımı aldın (aha)   -->
<!-- — Sagopa Kajmer -->

Bu yazı, evrim ağacının felsefe akademisi derlemesinden yararlanarak hazırlanılmıştır. Safsatalar, bilişsel önyargılar ve çarpıtmalar hakkında bazı örnekler içerir. Safsatalar hakkında daha detaylı bilgi edinmek için bu sayfayı kontrol edebilirsiniz;  
{{ article(href="https://evrimagaci.org/akademi/mantik-hatalari-bilissel-onyargilar-ve-safsatalar-23", text="Mantık Hataları, Bilişsel Önyargılar ve Safsatalar")}}

#### Mantık Nedir ?
En basit haliyle, verilen öncül bilgileri kullanarak, yeni bir sonuç sentezleme, yaratma sanatıdır. Bu sayede karşılaştığımız iddiaların doğruluğunu sorgulayabilir, yanlışlayabilir veya eksikliklerini fark edebiliriz.  
Çok klişe bir örnek vermek gerekirse;  
-> Bütün insanlar ölümlüdür.  
-> Sokrates bir insandır.  
=> O halde Sokrates de ölümlüdür.
{{ img(src="photos/posts/sokrates.jpg", class="xx-smaller-img", caption="Jacques-Louis David'in Sokrates'in Ölümü adlı yapıtı (1787)") }}

#### Safsata (Mantık Hatası) Nedir ?
Safsata ise, argümanlardan sonuç sentezleme yolunda bilerek veya bilmeyerek yapılan hatalardır. Kasten yapıldığında, amaç tartışmayı kazanmak adına karşı tarafı yanıltmak, manipüle etmek veya seyirciyi etkilemektir. Bilinçsizce yapılmaları ise, hatalı düşünme kalıpları veya bilgi eksikliğinden kaynaklanır. Bu konuda kendimizi eğitmek, safsataları tanımamıza ve daha mantıklı bir şekilde düşünmemizde yardımcı olur. Bir örnek vermek gerekirse;  
-> Beyin kanserinin belirtilerinden biri baş ağrısıdır.  
-> 2 haftadır başım ağrıyor.  
=> O zaman beyin kanseriyim.

Burada ilk iki öncül doğrudur ama bu sonuca varmak için yetersizdir. Beyin kanserinin bir çok belirtisi olabilir. Ayrıca baş ağrısının bir çok sebebi olabilir. Bu iki öncül, baş ağrısının sebebini saptamak için yetersizdir. Yazının geri kalanında belli başlı mantık hataları hakkında daha fazla bilgi ve örnek bulacaksınız.

{{ img(src="photos/posts/safsata.jpg", class="x-smaller-img", caption="Ad hominem safsatası") }}


#### Mantık nedir ? Saçmalık nedir ? Anlam nedir ?
Aslında mantığın ne olduğunu iyice irdelemeye başladığınızda, felsefeyle başbaşa kalırsınız. Mantık bana kalırsa, bir şeyi anlamlı bulup bulmamakla aynı şeydir. Buradan da bir şeyi neye göre anlamlı buluruz, anlam dediğimiz şey nedir sorusuna geliyoruz. Bu konuda kendimi henüz yolun çok başında görmekle birlikte, şu anki fikirlerime göre, anlam kendi dil dünyamızda oluşturduğumuz bir şey. Biraz daha açmak gerekirse, bir şey gördüğümüzde, ya da düşündüğümüzde, bunun geçmiş deneyimlerimiz karşısında bir karşılığı varsa, veya çok kısa bir süre içinde buna karşılık gelebilecek bir sentez yapabiliyorsak, bu şeyi anlamlı buluyoruz. Yani tamamen dille ilgili olduğunu düşünüyorum. Eğer hiçbir şekilde kendi dil dünyamızda bir yansımasını bulamıyorsak, bu şeyi anlamsız, saçma buluyoruz. 

#### Algıda Seçicilik

{{ instareel(reellink="https://www.instagram.com/p/CQa0XSioenQ/") }}

Algıda seçicilik en sık yapılan mantık hatalarından biridir. Kısaca, kişinin gerçekliğin bilerek veya bilmeyerek, sürekli olarak sadece belirli kısımlarını algılamasıdır. Bu filtre, ön yargılarla veya korku gibi duygularla oluşturulur. Bu elbette tamamen faydasız bir mekanizma değildir, odaklanma dediğimiz şey de aslında bir nevi algıda seçiciliktir. 

<iframe width="560" height="315" src="https://www.youtube.com/embed/wAxYk8CoJQg?si=WN-QB-uPP9BbLr9A" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

En yaygın örneklerinden bazıları astroloji ve fal yorumlarıdır. Özellikle bu konulara meraklı ve inanan insanlar, sürekli bu tip yorumlar okumalarına rağmen, sadece tutan yorumları örnek göstererek, bunların gerçek olduğunu iddia edebilir. Ama bunu yaparken şimdiye kadar hiç tutmamış onlarca yorumu dikkate almaz. 

Bu safsata, psikolojimizde de önemli bir yere sahiptir. Algıda seçicilik, depresyonlu bir beynin en sık kullandığı safsatalardan biridir. İyi hissetmek kitabında da bahsedilen, bilişsel davranışçı terapinin örneklerinden biri olan, zihinsel filtre bu başlık altında incelenebilir. Depresyondayken, geçmişe dair bütün anılarımız, şu an olan her şey ve gelecekte olabilecek her şey kötüymüş gibi gelebilir ama durup biraz geriden bakılabilirse, durum hiç bir zaman o kadar karamsar değildir. 2. dünya savaşında, nazi kamplarından kurtulan insanlar, o günlerin biteceğine ihtimal veriyor muydu sizce ? 

{{ img(src="photos/posts/piquote.jpg", class="x-smaller-img", caption="Pi (1988)") }}


#### Sagan standardı

Carl Sagan ile popülerleşen bu standart, olağanüstü iddiaların, olağanüstü kanıtlar gerektirdiğini söyler. Yani ortaya attığınız iddia kadar absürt, sıradışı, farklı ise, görece daha basit bir iddiaya göre, çok daha fazla ve güçlü kanıtlar sunmalısınız. Elbette buna bazı eleştiriler getirilmiştir. Bunu uygularken dikkatli olunmalı ve gerçekten değerli olabilecek bazı iddialar göz ardı edilmemelidir. Örneğin Einstein, zamanın göreceli olduğunu ortaya attığında bu oldukca olağanüstü bir iddiaydı ve ortada neredeyse hiç kanıt yoktu.

{{ instareel(reellink="https://www.instagram.com/reel/DJlilQ6N1TF/") }}

Başka bir örnek vermek gerekirse, sabah işe gittiğinizde, sabah spor yapıp işe geldiğinizi söylediğinizde kimse bunu sorgulamayacaktır ve muhtemelen inanacaktır çünkü bu olağan bir iddiadır, ama sabah mısırdaki halanızdan miras kaldığını öğrendiğiniz özel jetle Paris'e gidip kahvaltı yaptıktan sonra işe geldiğinizi söylediğinizde, herkes sizden çok fazla ispat isteyecektir. 

#### Occam'ın Usturası

Bir durum karşısında mümkün olan en basit açıklamanın seçilmesi gerektiğini savunur. Örneğin, gece evinizde üst kattan yürüme sesleri geldiğinde, bunun üst kat komşunuz olduğunu varsaymak, doğa üstü varlıklar olduğunu sanmaktan daha mantıklıdır. Çünkü çok daha az varsayım içerir. Bu açıdan sagan standartının bir nevi ters fonksiyonu gibi düşünülebilir.

> "Everything should be made as simple as possible, but not simpler"  
— *Albert Einstein*

Bu ilkenin bu kadar önemli olma sebeplerinden biri, aslında ortaya her konu hakkında sonsuz sayıda iddia atabilirsiniz ve elinizde böyle basit bir filtreleme sistemi olmadan hepsini çürütmeye çalışmak imkansızdır. Örneğin bilimi sorgulayan garip düşünce deneylerinden birisi şudur:  
Last Thursdayism: Geçen perşembecilik  
Bu fikre göre, varolan her şey geçen perşembe yaratılmıştır. Geçmişe dair bütün anılarımız da beynimizde geçen perşembe oluşturulmuştur. Bunu çürütmek imkansızdır ama geçmişin gerçekten yaşanmış olması çok daha basit bir açıklamadır. Ayrıca bu iddia kendi başına sonsuza götürülebilir; şöyle ki, bir an önce de yaratılmış olabiliriz, bir an sonra yok olacak da olabiliriz. Gördüğünüz gibi, occam'ın usturası olmadan bu iddialar sonsuza kadar çoğaltılabilir. 

Bu safsata ise daha çok anksiye ile ilişkilendirilebilir. Anksiye henüz olmamış ama olabilecek bir şeyden korkmaktır ve bunu yapmak için elinizde yeterli delil olmasına gerek yoktur. Eğer anksiyetik bir yapıya sahipseniz, o şeyle ilgili en ufak bir olasılık bile sizi sonsuz anksiyetelere, panik ataklara sürmeye yetebilir. Anksiyete geleceğin kontrolünüz dışında olması iken, bu konuda anksiyete yapmak, o an korkunuzun kontrolünüzden çıkmasıdır. 


#### Brandolini Yasası

> "Bir deli kuyuya taş atmış, kırk akıllı çıkaramamış"  
— *Anonim*

Bu yasa özetle, ortaya bir iddia atmanın, onu çürütmek çok daha kolay olduğunu söyler. Absürt bir örnek vermek gerekirse, sosyal medyada çok fazla Nejat İşler adı altında alıntı paylaşılır ama bunların gerçekten ona ait olup olmadığını kanıtlamak, herhangi bir alıntıyı Nejat İşler adı altında yayınlamaktan çok daha kolaydır.


#### Saman Adam Safsatası

Bu safsatayı anlatmanın en iyi yolu, muhtemelen herkesin de aşina olduğu şu muhabbettir;
> "Abi komunizm gelsin de doktorla çöpçü aynı maaşı mı alsın ?"  
— *Hüseyin abi*
<iframe width="560" height="315" src="https://www.youtube.com/embed/6KxL0X9MZRA?si=VO3Ibzog9Cc2StW7" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

Aslında komunizm bundan çok daha fazla derinliği olan bir olgudur. Herkesin aynı maaşı alması kadar basit bir mesele değildir. Ki hedeflenen, para mefhumunun ortadan tamamen kalkmasıdır zaten. Bütün insanların bütün ihtiyaçlarına ulaşabilmesidir amaç. Tabiki burada kimin neye ihtiyacı olduğuna kim, nasıl karar verecek sorusu gündeme gelebilir ama bu daha derin bir tartışmanın başlangıç noktasıdır sadece. Konumuzun dağılmaması için, bunu burada kesiyorum ama sonuç şudur ki, saman adam safsatası özetle, aslında çok daha derinlikli tartışmalar içeren bir konuyu hızlıca önemsizleştirmek için, basite indirgeyip, haksız çıkarmaya çalışmaktır.

Bunu psikolojimizle ilişkilendirmek biraz daha zor olsa da, çok yakın bir ilişkisi olduğunu düşünüyorum. Bazen yüzleşmekten korktuğumuz şeylerden kaçmak adına kendimize olmayan sorunlar, eksiklikler yaratır ve onları çözmeye çalışırız. Bazı insanlar bütün hayatlarını bu kaçışla tüketir. Çünkü gerçekle yüzleşmek zordur ve üstesinden gelmek her zaman çok daha fazla emek ister.


#### Ad Hominem Safsatası

{{ instareel(reellink="https://www.instagram.com/reel/C4BfcTztoOo/") }}

En saçma ama bir o kadar da sık yapılan safsatalardan birisi: Ad Hominem, kişiliğe saldırı safsatası. Özetle, bir tartışmada, argümanı sunan kişinin sunduğu argümanı tamamen yok sayıp, o kişinin kişilik özelliklerine dair saldırıda bulunmasıdır. Birkaç örnek vermek gerekirse;  
A: Son zamanlarda çok kilo aldın, evden çalışmanın etkisi olmuş olabilir.  
B: Sen önce kendi göbeğine bak!

A: Dating applerin günümüz ilişkilerini olumsuz yönde etkilediğini düşünüyorum.  
B: Zaten senin gibi dindar biri başka bir şey düşünemez!

A: Zor bir dönemden geçiyorsun ama her şeyi bırakıp içine kapanmak durumu daha da zorlaştırabilir.  
B: Hiç böyle bir şey yaşamamış biri ne anlar ki?


#### Doğaya Başvurma Safsatası

{{ img(src="photos/posts/dogalreklam.jpg", class="x-smaller-img", caption="İlk Viral Reklam Denemesi") }}

Bu safsata, doğal olan her şeyin yapay olanlardan daha iyi ve faydalı olduğu yönündeki ön yargıya dayanır. Ancak neyin doğal, neyin yapay olduğuna karar vermek her zaman kolay değildir. Dahası, doğal olmanın otomatik olarak daha iyi olduğu varsayımı da yanlıştır. Örneğin, bitkisel ilaçların sadece doğal olduğu için antibiyotiklerden üstün olduğu iddia edilebilir; ancak günümüzde bazı güçlü bakterilerin neden olduğu hastalıkların, sadece bitkisel tedavilerle iyileştirilemeyeceği bilinmektedir. Tüberküloz ve frengi gibi hastalıklar bunun somut örneklerindendir.

Ayrıca doğada insana zarar verebilecek pek çok unsur bulunmaktadır; zehirli bitkiler ve yılanlar gibi. Bu nedenle, bir şeyin etkisini değerlendirirken yalnızca doğal olup olmadığına bakmak yerine, bilimsel deney ve gözlemlerle elde edilen sonuçlarına bakmak gerekir.

#### Uzmanlığa veya Otoriteye Başvurma Safsatası

<iframe width="560" height="315" src="https://www.youtube.com/embed/pWsQcK2ZajA?si=ZLRno0qO_bxECVWW&amp;start=75" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>


Uzmanlığa veya otoriteye başvurma safsatası, bir konu hakkında tartışırken, o konu hakkında herhangi bir uzmanlığı olan birini gösterip, sanki onun bu konuda söylediği her şey kesin doğruymuş gibi bir algı yaratmaya çalışmaktır. Yine, bir şeyin doğru olup olmadığını, onu kimin söylediği değil, veri, kanıt, deney ve gözlem gibi objektif gerçekler belirler.

